<!DOCTYPE html>
<html>
	<head>
		<title>lifestream.com</title>
	<meta charset="UTF-8">
	<link rel="stylesheet" href="../style/main.css">
	</head>
<body>
<center>
	<div id="main">
		<h1>Gordum</h1>
		<p>Yetmiş ildə nələr gördüm,<br><br>
Yalanlardan çəpər gördüm,<br><br>
Gələnləri gedər gördüm,<br><br>
Mən ömrümdə nələr gördüm.<br><br>

” 20 yanvar” tarix oldu,<br><br>
Vətən şəhidlərlə doldu,<br><br>
Məzarlarda güllər soldu,<br><br>
Mən ömrümdə nələr gördüm.<br><br>

Erməniyə dost dedilər,<br><br>
Süfrəsində “Tost” dedilər,<br><br>
Xocalını görmədilər,<br><br>
Mən ömrümdə nələr gördüm.<br><br>

İraqı viran etdilər,<br><br>
Külə döndü dinmədilər,<br><br>
Qarabağı ceynədilər,<br><br>
Mən ömrümdə nələr gördüm.<br><br>

Türkümə zərbə vurdular,<br><br>
” APO” nu da qorudular,<br><br>
Tülkütək gendə durdular,<br><br>
Mən ömrümdə nələr gördüm.<br><br>

Ermənini hayladılar,<br><br>
Silah, yemək payladılar,<br><br>
Yetim deyib, ağladılar,<br><br>
Mən ömrümdə nələr gördüm.<br><br>

Gah soyqırım, gah təzminat,<br><br>
Dedilər durma, əl uzat,<br><br>
Xəritəyə bir yer də qat,<br><br>
Mən ömrümdə nələr gördüm.<br><br>

Hanı mənim Mehdim, Həzim,<br><br>
Öz başımı qurban kəsim,<br><br>
Vətən adım, Vətən səsim,<br><br>
Mən ömrümdə nələr gördüm.<br><br>

Gör bir hardan, hara bizik,<br><br>
Ya mən, ya Türk, biz ekizik,<br><br>
Qırğız, Qazax, Möğol bizik,<br><br>
Mən ömrümdə nələr gördüm.<br><br>

Eldənizim at capardı,<br><br>
Xətaim qılınc calardı,<br><br>
Teymur Türkü cağırardı,<br><br>
Mən ömrümdə nələr gördüm.<br><br>

Qalx ayağa Vətən, Vətən<br><br>
Şuşa Vətən, Lacın Vətən<br><br>
Xankəndi də, Xocalı da<br><br>
Mən ömrümdə nələr gördüm,<br><br>
Mən ömrümdə nələr gördüm<br><br>
</p>
<a href="../index.html"></a>
	</div>
	</center>
    </body>
</html>